<!DOCTYPE html>
<html lang="zh-CN">
  <head>
  <meta charset="UTF-8">
  <meta name="viewport" content="width=device-width, initial-scale=1, maximum-scale=1">
  <meta http-equiv="X-UA-Compatible" content="ie=edge">
  <meta name="description" content="迷失在信息安全圈的有志青年">
  <meta name="keywords" content="潇洒画师,网络安全,村夫,渗透测试,黑客技术,IT网站,程序员,编程,python">
  
    <link rel="icon" href="">
  
    
  <title>增广贤文-上集 | 潇洒画师</title>
  <link rel="stylesheet" href="/style.css">
  <link rel="stylesheet" href="/lib/jquery.fancybox.min.css">
  <link href="https://maxcdn.bootstrapcdn.com/font-awesome/4.7.0/css/font-awesome.min.css">
</head>

<body>
  <header>
  <div class="header-container">
    <a class='logo' href="/">
      <span>潇洒画师</span>
    </a>
    <ul class="right-header">
      
        <li class="nav-item">
          
            <a href="/" class="item-link">首页</a>
          
        </li>
      
        <li class="nav-item">
          
            <a href="/about" class="item-link">关于</a>
          
        </li>
      
        <li class="nav-item">
          
            <a href="/archives" class="item-link">归档</a>
          
        </li>
      
        <li class="nav-item">
          
            <a href="/tags" class="item-link">标签</a>
          
        </li>
      
        <li class="nav-item">
          
            <a href="/links" class="item-link">朋友</a>
          
        </li>
      
    </ul>
  </div>
</header>

  <main id='post'>
  <div class="content">
    <article>
        <section class="content markdown-body">
          <h1>增广贤文-上集</h1>
          <div class='post-meta'>
            <i class="fa fa-calendar" aria-hidden="true"></i> <time>2018年03月26日</time>
            
              | <i class="fa fa-folder-open-o" aria-hidden="true"></i> 
  <div class="article-category">
    <a class="article-category-link" href="/categories/文学名著/">文学名著</a>
  </div>



            
            
              | 
                  <i class="fa fa-tag" aria-hidden="true"></i>
                
               
  <a href="/tags/#增广贤文" class='tag'>增广贤文</a>


            
          </div>
          <p>昔时贤文，诲汝谆谆。<br>集韵增广，多见多闻。<br>观今宜鉴古，无古不成今。<br>知己知彼，将心比心。<br>酒逢知己饮，诗向会人吟。<br>相识满天下，知心能几人？<br>相逢好似初相识，到老终无怨恨心。<br><a id="more"></a><br>近水知鱼性，近山识鸟音。<br>易涨易退山溪水，易反易覆小人心。<br>运去金成铁，时来铁似金。<br>读书须用意，一字值千金。<br>逢人且说三分话，未可全抛一片心。<br>有意栽花花不发，无心插柳柳成荫。<br>画虎画皮难画骨，知人知面不知心。<br>钱财如粪土，仁义值千金。<br>流水下滩非有意，白云出岫本无心。<br>当时若不登高望，谁信东流海洋深？<br>路遥知马力，日久见人心。<br>两人一般心，无钱堪买金；<br>一人一般心，有钱难买针。<br>相见易得好，久住难为人。<br>马行无力皆因瘦，人不风流只为贫。<br>饶人不是痴汉，痴汉不会饶人。<br>是亲不是亲，非亲却是亲。<br>美不美，乡中水；亲不亲，故乡人。<br>莺花犹怕春光老，岂可教人枉度春？<br>相逢不饮空归去，洞口桃花也笑人。<br>红粉佳人休使老，风流浪子莫教贫。<br>在家不会迎宾客，出门方知少主人。<br>黄芩无假，阿魏无真。<br>客来主不顾，自是无良宾。<br>良宾方不顾，应恐是痴人。<br>贫居闹市无人问，富在深山有远亲。<br>谁人背后无人说，哪个人前不说人？<br>有钱道真语，无钱语不真。<br>不信但看筵中酒，杯杯先劝有钱人。<br>闹里挣钱，静处安身。<br>来如风雨，去似微尘。<br>长江后浪推前浪，世上新人赶旧人。<br>近水楼台先得月，向阳花木早逢春。<br>古人不见今时月，今月曾经照古人。<br>先到为君，后到为臣。<br>莫道君行早，更有早行人。<br>莫信直中直，须防仁不仁。<br>山中有直树，世上无直人。<br>自恨枝无叶，莫怨太阳偏。<br>一切都是命，半点不由人。<br>一年之计在于春，一日之计在于寅。<br>一家之计在于和，一生之计在于勤。<br>责人之心责己，恕己之心恕人。<br>守口如瓶，防意如城。<br>宁可人负我，切莫我负人。<br>再三须慎意，第一莫欺心。<br>虎身犹可近，人毒不堪亲。<br>来说是非者，便是是非人。<br>远水难救近火，远亲不如近邻。<br>有酒有肉多兄弟，急难何曾见一人？<br>人情似纸张张薄，世事如棋局局新。<br>山中也有千年树，世上难逢百岁人。<br>力微休负重，言轻莫劝人。<br>无钱休入众，遭难莫寻亲。<br>平生不做皱眉事，世上应无切齿人。<br>士者国之宝，儒为席上珍。<br>若要断酒法，醒眼看醉人。<br>求人须求大丈夫，济人须济急时无。<br>渴时一滴如甘露，醉后添杯不如无。<br>久住令人贱，频来亲也疏。<br>酒中不语真君子，财上分明大丈夫。<br>出家如初，成佛有余。<br>积金千两，不如明解经书。<br>养子不教如养驴，养女不教如养猪。<br>有田不耕仓廪虚，有书不读子孙愚。<br>仓廪虚兮岁月乏，子孙愚兮礼仪疏。<br>听君一席话，胜读十年书。<br>人不通今古，马牛如襟裾。<br>茫茫四海人无数，哪个男儿是丈夫？<br>白酒酿成缘好客，黄金散尽为收书。<br>救人一命，胜造七级浮屠。<br>城门失火，殃及池鱼。<br>庭前生瑞草，好事不如无。<br>欲求生富贵，须下死工夫。<br>百年成之不足，一旦坏之有余。<br>人心似铁，官法如炉。<br>善化不足，恶化有余。<br>水至清则无鱼，人太急则无智。<br>知者减半，愚者全无。<br>在家由父，出嫁从夫。<br>痴人畏妇，贤女敬夫。<br>是非终日有，不听自然无。<br>竹篱茅舍风光好，道院僧房终不如。<br>宁可正而不足，不可邪而有余。<br>宁可信其有，不可信其无。<br>命里有时终须有，命里无时莫强求。<br>道院迎仙客，书堂隐相儒。<br>庭栽栖凤竹，池养化龙鱼。<br>结交须胜己，似我不如无。<br>但看三五日，相见不如初。<br>人情似水分高下，世事如云任卷舒。<br>会说说都是，不会说无理。<br>磨刀恨不利，刀利伤人指；<br>求财恨不多，财多害自己。<br>知足常足，终身不辱；<br>知止常止，终身不耻。<br>有福伤财，无福伤己。<br>差之毫厘，失之千里。<br>若登高必自卑，若涉远必自迩。<br>三思而行，再思可矣。<br>动口不如亲为，求人不如求己。<br>小时是兄弟，长大各乡里。<br>嫉财莫嫉食，怨生莫怨死。<br>人见白头嗔，我见白头喜。<br>多少少年郎，不到白头死。<br>墙有缝，壁有耳。<br>好事不出门，坏事传千里。<br>若要人不知，除非己莫为。<br>为人不做亏心事，半夜敲门心不惊。<br>贼是小人，智过君子。<br>君子固穷，小人穷斯溢矣。<br>富贵多忧，贫穷自在。<br>不以我为德，反以我为仇。<br>宁可直中取，不可曲中求。<br>人无远虑，必有近忧。<br>知我者谓我心忧，不知我者谓我何求？<br>晴天不肯去，直待雨淋头。<br>成事莫说，覆水难收。<br>是非只为多开口，烦恼皆因强出头。<br>忍得一时之气，免得百日之忧。<br>近来学得乌龟法，得缩头时且缩头。<br>惧法朝朝乐，欺公日日忧。<br>人生一世，草长一春。<br>黑发不知勤学早，转眼便是白头翁。<br>月过十五光明少，人到中年万事休。<br>儿孙自有儿孙福，莫为儿孙做马牛。<br>人生不满百，常怀千岁忧。<br>今朝有酒今朝醉，明日愁来明日忧。<br>路逢险处须回避，事到临头不自由。<br>人贫不语，水平不流。<br>一家养女百家求，一马不行百马忧。<br>有花方酌酒，无月不登楼。<br>三杯通大道，一醉解千愁。<br>深山毕竟藏猛虎，大海终须纳细流。<br>惜花须检点，爱月不梳头。<br>大抵选她肌骨好，不搽红粉也风流。<br>受恩深处宜先退，得意浓时便可休。<br>莫待是非来入耳，从前恩爱反为仇。<br>留得五湖明月在，不愁无处下金钩。<br>休别有鱼处，莫恋浅滩头。<br>去时终须去，再三留不住。<br>忍一句，息一怒，饶一着，退一步。<br>三十不豪，四十不富，五十将来寻死路。<br>生不认魂，死不认尸。<br>一寸光阴一寸金，寸金难买寸光阴。<br>父母恩深终有别，夫妻义重也分离。<br>人生似鸟同林宿，大难来时各自飞。<br>人善被人欺，马善被人骑。<br>人无横财不富，马无夜草不肥。<br>人恶人怕天不怕，人善人欺天不欺。<br>善恶到头终有报，只盼来早与来迟。<br>黄河尚有澄清日，岂能人无得运时？<br>得宠思辱，居安思危。<br>念念有如临敌日，心心常似过桥时。<br>英雄行险道，富贵似花枝。<br>人情莫道春光好，只怕秋来有冷时。<br>送君千里，终有一别。<br>但将冷眼观螃蟹，看你横行到几时。<br>见事莫说，问事不知。<br>闲事莫管，无事早归。<br>假缎染就真红色，也被旁人说是非。<br>善事可做，恶事莫为。<br>许人一物，千金不移。<br>龙生龙子，虎生虎儿。<br>龙游浅水遭虾戏，虎落平原被犬欺。<br>一举首登龙虎榜，十年身到凤凰池。<br>十年寒窗无人问，一举成名天下知。<br>酒债寻常处处有，人生七十古来稀！<br>养儿防老，积谷防饥。<br>鸡豚狗彘之畜，无失其时，数口之家，可以无饥矣。<br>当家才知盐米贵，养子方知父母恩。<br>常将有日思无日，莫把无时当有时。<br>树欲静而风不止，子欲养而亲不待。<br>时来风送滕王阁，运去雷轰荐福碑。<br>入门休问荣枯事，且看容颜便得知。<br>官清司吏瘦，神灵庙祝肥。<br>息却雷霆之怒，罢却虎豹之威。<br>饶人算之本，输人算之机。<br>好言难得，恶语易施。<br>一言既出，驷马难追。<br>道吾好者是吾贼，道吾恶者是吾师。<br>路逢侠客须呈剑，不是才人莫献诗。<br>三人行必有我师焉。<br>择其善者而从之，其不善者而改之。<br>欲昌和顺须为善，要振家声在读书。<br>少壮不努力，老大徒伤悲。<br>人有善愿，天必佑之。<br>莫饮卯时酒，昏昏醉到酉。<br>莫骂酉时妻，一夜受孤凄。<br>种麻得麻，种豆得豆。<br>天眼恢恢，疏而不漏。<br>见官莫向前，作客莫在后。<br>宁添一斗，莫添一口。<br>螳螂捕蝉，岂知黄雀在后？<br>不求金玉重重贵，但愿儿孙个个贤。<br>一日夫妻，百世姻缘。<br>百世修来同船渡，千世修来共枕眠。<br>杀人一万，自损三千。<br>伤人一语，利如刀割。<br>枯木逢春犹再发，人无两度再少年。<br>未晚先投宿，鸡鸣早看天。<br>将相顶头堪走马，公候肚内好撑船。<br>富人思来年，穷人想眼前。<br>世上若要人情好，赊去物品莫取钱。<br>生死有命，富贵在天。<br>击石原有火，不击乃无烟。<br>人学始知道，不学亦徒然。<br>莫笑他人老，终须还到老。<br>和得邻里好，犹如拾片宝。<br>但能守本分，终身无烦恼。<br>大家做事寻常，小家做事慌张。<br>大家礼义教子弟，小家凶恶训儿郎。<br>君子爱财，取之有道。<br>贞妇爱色，纳之以礼。<br>善有善报，恶有恶报。<br>不是不报，时候未到。<br>万恶淫为首，百行孝当先。<br>人而无信，不知其可也。<br>一人道虚，千人传实。<br>凡事要好，须问三老。<br>若争小利，便失大道。<br>家中不和邻里欺，邻里不和说是非。<br>年年防饥，夜夜防盗。<br>学者是好，不学不好。<br>学者如禾如稻，不学如草如蒿。<br>遇饮酒时须防醉，得高歌处且高歌。<br>因风吹火，用力不多。<br>不因渔夫引，怎能见波涛？<br>无求到处人情好，不饮任他酒价高。<br>知事少时烦恼少，识人多处是非多。<br>进山不怕伤人虎，只怕人情两面刀。<br>强中更有强中手，恶人须用恶人磨。<br>会使不在家富豪，风流不用衣着佳。<br>光阴似箭，日月如梭。<br>天时不如地利，地利不如人和。<br>黄金未为贵，安乐值钱多。<br>为善最乐，作恶难逃。<br>羊有跪乳之恩，鸦有反哺之情。<br>孝顺还生孝顺子，忤逆还生忤逆儿。<br>不信但看檐前水，点点滴滴旧窝池。<br>隐恶扬善，执其两端。<br>妻贤夫祸少，子孝父心宽。<br>已覆之水，收之实难。<br>人生知足时常足，人老偷闲且是闲。<br>处处绿杨堪系马，家家有路通长安。<br>既坠釜甑，反顾何益。<br>见者易，学者难。<br>厌静还思喧，嫌喧又忆山。<br>自从心定后，无处不安然。<br>莫将容易得，便作等闲看。<br>用心计较般般错，退后思量事事宽。<br>道路各别，养家一般。<br>由俭入奢易，从奢入俭难。<br>知音说与知音听，不是知音莫与谈。<br>点石化为金，人心犹未足。<br>信了赌，卖了屋。<br>他人观花，不涉你目。<br>他人碌碌，不涉你足。<br>谁人不爱子孙贤，谁人不爱千钟粟。<br>奈五行，不是这般题目。<br>莫把真心空计较，儿孙自有儿孙福。<br>书到用时方恨少，事非经过不知难。<br>天下无不是的父母，世上最难得者兄弟。<br>与人不和，劝人养鹅；与人不睦，劝人架屋。<br>但行好事，莫问前程。不交僧道，便是好人。<br>河狭水激，人急计生。<br>明知山有虎，莫向虎山行。<br>路不铲不平，事不为不成。<br>无钱方断酒，临老始读经。<br>点塔七层，不如暗处一灯。<br>堂上二老是活佛，何用灵山朝世尊。<br>万事劝人休瞒昧，举头三尺有神明。<br>但存方寸土，留与子孙耕。<br>灭却心头火，剔起佛前灯。<br>惺惺多不足，蒙蒙作公卿。<br>众星朗朗，不如孤月独明。<br>兄弟相害，不如友生。<br>合理可作，小利不争。<br>牡丹花好空入目，枣花虽小结实多。<br>欺老莫欺小，欺人心不明。<br>勤奋耕锄收地利，他时饱暖谢苍天。<br>得忍且忍，得耐且耐，不忍不耐，小事成灾。<br>相论逞英豪，家计渐渐退。<br>贤妇令夫贵，恶妇令夫败。<br>一人有庆，兆民咸赖。<br>人老心未老，人穷志莫穷。<br>人无千日好，花无百日红。<br>黄蜂一口针，橘子两边分。<br>世间痛恨事，最毒淫妇心。<br>杀人可恕，情理不容。<br>乍富不知新受用，乍贫难改旧家风。<br>座上客常满，杯中酒不空。<br>屋漏更遭连夜雨，行船又遇打头风。<br>笋因落箨方成竹，鱼为奔波始化龙。<br>记得少年骑竹马，转眼又是白头翁。<br>礼义生于富足，盗贼出于赌博。<br>天上众星皆拱北，世间无水不朝东。<br>士为知己者死，女为悦己者容。<br>色即是空，空即是色。<br>君子安贫，达人知命。<br>良药苦口利于病，忠言逆耳利于行。<br>顺天者昌，逆天者亡。<br>有缘千里来相会，无缘对面不相逢。<br>有福者昌，无福者亡。<br>人为财死，鸟为食亡。<br>夫妻相和好，琴瑟与笙簧。<br>红粉易妆娇态女，无钱难作好儿郎。<br>有子之人贫不久，无儿无女富不长。<br>善必寿老，恶必早亡。<br>爽口食多偏作病，快心事过恐遭殃。<br>富贵定要依本分，贫穷不必再思量。<br>画水无风空作浪，绣花虽好不闻香。<br>贪他一斗米，失却半年粮。<br>争他一脚豚，反失一肘羊。<br>龙归晚洞云犹湿，麝过春山草木香。<br>平生只会说人短，何不回头把己量？<br>见善如不及，见恶如探汤。<br>人穷志短，马瘦毛长。<br>自家心里急，他人未知忙。<br>贫无达士将金赠，病有高人说药方。<br>触来莫与竞，事过心清凉。<br>秋来满山多秀色，春来无处不花香。<br>凡人不可貌相，海水不可斗量。<br>清清之水为土所防，济济之士为酒所伤。<br>蒿草之下或有兰香，茅茨之屋或有侯王。<br>无限朱门生饿殍，几多白屋出公卿。<br>酒里乾坤大，壶中日月长。<br>拂石坐来春衫冷，踏花归去马蹄香。<br>万事前身定，浮生空自忙。<br>叫月子规喉舌冷，宿花蝴蝶梦魂香。<br>一言不中，千言不用。<br>一人传虚，百人传实。<br>万金良药，不如无疾。<br>千里送鹅毛，礼轻情义重。<br>世事如明镜，前程暗似漆。<br>君子怀刑，小人怀惠。<br>架上碗儿轮流转，媳妇自有做婆时。<br>人生一世，如驹过隙。<br>良田万顷，日食一升。<br>大厦千间，夜眠八尺。<br>千经万典，孝义为先。<br>天上人间，方便第一。<br>一字入公门，九牛拔不出。<br>八字衙门向南开，有理无钱莫进来。<br>欲求天下事，须用世间财。<br>富从升合起，贫因不算来。<br>近河不得枉使水，近山不得枉烧柴。<br>家无读书子，官从何处来？<br>慈不掌兵，义不掌财。<br>一夫当关，万夫莫开。<br>万事不由人计较，一生都是命安排。<br>白云本是无心物，却被清风引出来。<br>慢行急行，逆取顺取。<br>命中只有如许财，丝毫不可有闪失。<br>人间私语，天闻若雷。<br>暗室亏心，神目如电。<br>一毫之恶，劝人莫作。一毫之善，与人方便。<br>亏人是祸，饶人是福，天眼恢恢，报应甚速。<br>圣贤言语，神钦鬼服。<br>人各有心，心各有见。<br>口说不如身逢，耳闻不如目见。<br>见人富贵生欢喜，莫把心头似火烧。<br>养兵千日，用在一时。<br>国清才子贵，家富小儿娇。<br>利刀割体疮犹使，恶语伤人恨不消。<br>公道世间唯白发，贵人头上不曾饶。<br>有才堪出众，无衣懒出门。<br>为官须作相，及第必争先。<br>苗从地发，树由枝分。<br>宅里燃火，烟气成云。<br>以直报怨，知恩报恩。<br>红颜今日虽欺我，白发他时不放君。<br>借问酒家何处有，牧童遥指杏花村。<br>父子和而家不退，兄弟和而家不分。<br>一片云间不相识，三千里外却逢君。<br>官有公法，民有私约。<br>平时不烧香，临时抱佛脚。<br>幸生太平无事日，恐防年老不多时。<br>国乱思良将，家贫思良妻。<br>池塘积水须防旱，田地深耕足养家。<br>根深不怕风摇动，树正何愁月影斜。<br>争得猫儿，失却牛脚。<br>愚者千虑，必有一得，智者千虑，必有一失。<br>始吾于人也，听其言而信其行。<br>今吾于人也，听其言而观其行。<br>哪个梳头无乱发，情人眼里出西施。<br>珠沉渊而川媚，玉韫石而山辉。<br>夕阳无限好，只恐不多时。<br>久旱逢甘霖，他乡遇故知；洞房花烛夜，金榜题名时。<br>惜花春起早，爱月夜眠迟。<br>掬水月在手，弄花香满衣。<br>桃红李白蔷薇紫，问着东君总不知。<br>教子教孙须教义，栽桑栽柘少栽花。<br>休念故乡生处好，受恩深处便为家。<br>学在一人之下，用在万人之上。<br>一日为师，终生为父。<br>忘恩负义，禽兽之徒。<br>劝君莫将油炒菜，留与儿孙夜读书。<br>书中自有千钟粟，书中自有颜如玉。<br>莫怨天来莫怨人，五行八字命生成。<br>莫怨自己穷，穷要穷得干净；莫羡他人富，富要富得清高。<br>别人骑马我骑驴，仔细思量我不如，<br>待我回头看，还有挑脚汉。<br>路上有饥人，家中有剩饭。<br>积德与儿孙，要广行方便。<br>作善鬼神钦，作恶遭天遣。<br>积钱积谷不如积德，买田买地不如买书。<br>一日春工十日粮，十日春工半年粮。<br>疏懒人没吃，勤俭粮满仓。<br>人亲财不亲，财利要分清。<br>十分伶俐使七分，常留三分与儿孙，<br>若要十分都使尽，远在儿孙近在身。<br>君子乐得做君子，小人枉自做小人。<br>好学者则庶民之子为公卿，不好学者则公卿之子为庶民。<br>惜钱莫教子，护短莫从师。<br>记得旧文章，便是新举子。<br>人在家中坐，祸从天上落。<br>但求心无愧，不怕有后灾。<br>只有和气去迎人，哪有相打得太平。<br>忠厚自有忠厚报，豪强一定受官刑。<br>人到公门正好修，留些阴德在后头。<br>为人何必争高下，一旦无命万事休。<br>山高不算高，人心比天高。<br>白水变酒卖，还嫌猪无糟。<br>贫寒休要怨，宝贵不须骄。<br>善恶随人作，祸福自己招。<br>奉劝君子，各宜守己。<br>只此呈示，万无一失。</p>

        </section>
    </article>
    
        
  </div>
  <aside>
    
  </aside>
</main>



  <footer>
  <div class="copyright">
    <div>
      &copy; 2018 | Powered by <a href="https://hexo.io" target="_blank">Hexo</a>&nbsp
    </div>
    <div>
      Theme by <a href="https://github.com/lewis-geek/hexo-theme-Aath" target="_blank">Aath</a>
    </div>
  </div>
</footer>


<script src="https://cdn.bootcss.com/jquery/3.2.1/jquery.min.js"></script>
<script src="/lib/in-view.min.js"></script>
<script src="/lib/lodash.min.js"></script>
<script>
  var isDown = true
  var oldY = 0
  inView.offset(50)

  document.body.addEventListener('touchstart', function(){});
  
  window.addEventListener('scroll', _.throttle(e => {
    var currentY = window.scrollY
    if((oldY - currentY) < 0) {
      isDown = true
    } else {
      isDown = false
    }
    oldY = currentY
  }, 250))

  $("article img").each(function() {
      var strA = "<a data-fancybox='gallery' href='" + this.src + "'></a>";
      $(this).wrapAll(strA);
  });

  $('.toc-link').each(function() {
      var href = $(this).attr("href");
      
      inView(href).on('exit', () => {
        if (isDown) {
          handleActive(href)
        }
      })

      inView(href).on('enter', () => {
        if (!isDown) {
          handleActive(href)
        }
      })

      this.onclick = function(e) {
        var pos = $(href).offset().top - 10;
        $("html,body").animate({scrollTop: pos}, 300);
        setTimeout(() => {
          handleActive(href)
        }, 350)
        return false
      }
  })

  function handleActive(href) {
    document.querySelectorAll('.toc-link').forEach(elm => {
      elm.classList.remove('active')
    })
    document.querySelector(".toc [href='"+ href +"']").classList.add('active')
  }
</script>
<script src="/lib/jquery.fancybox.min.js"></script>


</body>
</html>
